
<div class="par" style="margin-top: 100px;">
<h2>Istoric</h2>
<p>Şcoala Medie Mixtă ,,Mihail Sadoveanu” a funcţionat în sectorul 1, pe str. Grădina Bordei în anii de după cel de-al doilea război mondial, şi a inaugurat primele clase de liceu, seria IX,X,XI clase   în anul 1956. Din 1960 instituţia beneficiază de un local nou în bulevardul Dacia nr. 2-4, construit şi cu sprijinul mentorului spiritual, Mihail Sadoveanu. În septembrie 1961, scriitorul se adresa  elevilor şcolii şi semna în cartea de onoare a scolii: ,,Urez elevilor acesti şcoli şi bunilor îndrumători succes deplin!”.</p>

<p>Între anii 1960 -1975 acest lăcaş de învăţământ funcţionează sub denumirea de Liceul Teoretic ,,Mihail Sadoveanu”.

În 1975 instituţia noastră şi-a pierdut denumirea de liceu teoretic şi sediul din Bv. Dacia, dar baza materială şi profesorii se regăsesc într-un sediu nou, în strada Popa Lazăr nr. 8, sub denumirea de ”Liceul industrial nr. 8 – profil mecanică fină”.

Revoluţia din decembrie 1989 a adus noi speranţe în sufletele cadrelor didactice dornice sa reînvie spiritul fostului liceu teoretic.</p>

<p>În anul 1990 se întreprind mai multe acţiuni la nivelul I.S.M.B, care vizează reînfiinţarea Liceului  Teoretic ,,Mihail Sadoveanu” şi separarea de Grupul Şcolar Industrial ,,Mecanică Fină”. Prin decizia din iunie 1991, unitatea noastră funcţionează în corpul B al clădirii din strada Popa Lazar nr.8, având 15 săli de clasă şi folosind în comun cu Grupul Școlar Industrial ,,Mecanică Fină” sala de sport.</p>

<p>La 40 de ani de existenţă a şcolii, în 1996, domnul Liviu Maior, ministrul învățământului, a adresat felicitări dascălilor şi elevilor liceului nostru pentru activităţile desfăşurate cu ocazia acestei aniversări.</p>

<p>În cei 23 de ani de la reînfiinţarea liceului teoretic, instituţia a suferit un proces continuu de dezvoltare instituţională, începând cu perfectionarea continuă a corpului profesoral şi dezvoltarea şi diversificarea curriculumului şcolar şi până la îmbunătăţirea  bazei materiale, azi există 21 de săli de clasă din care 2 laboratoare moderne de informatică, un cabinet fonic pentru limbi moderne aplicate, un Centru de Documentare şi Informare dotat prin mijloace naţionale din 2008, un laborator de biologie dotat cu tablă interactivă, multiproiector, cameră de documente, săli de curs amenajate modern, dotate cu mobilier adecvat, cu sisteme de supraveghere video în interior şi exterior.</p>

<p>În acest sens, amintim că suntem singurul liceu din Bucureşti unde s-a studiat limba chineză din 1994 şi suntem mândri că foarte mulţi absolvenţi ai noştri au terminat deja facultatea de limbi străine – secţia de limbă chineză. În acest sens, amintim colaborarea strânsă cu Ambasada Republicii Populare China concretizată în acţiuni culturale comune şi sprijin privind fondul de carte necesar studierii limbii chineze, dotări cu echipamente informatice şi tehnice calculator, DVD player, antenă parabolică etc.</p>

<p>Din anul scolar 1997/1998 se şcolarizeaza clase cu profil intensiv pentru limba engleză şi pentru limba franceză, iniţial la profilul uman, iar din 2000/2001 şi la profilul real matematică-informatică. Incepand cu anul 2013 au fost propuse si realizate clase de filologie intensiv limba chineza, in prezent functionand 3 clase de filologie  intensiv limba chineza.</p>

<p>Din anul 2000 s-a înfiinţat secţia bilingv spaniolă cu 50 de locuri, din care 25 pentru matematică-informatică şi 25 pentru filologie. În acest demers am fost continuu sprijiniţi de Ambasada Spaniei la Bucureşti şi elevii au beneficiat de prezenţa unui lector spaniol prin acordul semnat între cele două ministere de resort din ţările partenere. Absolvenţii acestei secţii au susţinut Bacalaureatul spaniol şi au câstigat burse de studiu la universităţi din Spania.</p>

<p>Liceul nostru se mândreşte cu trupa de teatru în limba spaniolă care a participat cu succes la Festivalul de teatru în limba spaniolă  de la ediţiile Budapesta, Cracovia, Bratislava, Valladolid, Moscova, Bucureşti.</p>

<p>Prin elevii şi profesorii săi, liceul nostru a derulat între 1998 şi 2006, 2013-2018 o serie de programe internaţionale de tip SOCRATES-COMENIUS si azi<strong> ERASMUS +</strong>, proiecte multilaterale 9 şi proiecte  bilaterale lingvistice 4, proiecte de dezvoltare instituţională 1, cu parteneri din Luxemburg, Italia, Suedia, Olanda, Anglia, Franţa, Portugalia, Spania , Finlanda, Ungaria sau Germania , azi din Franta, Spania, Suedia , Italia.</p>

<p>Tematicile alese si desprinse din titlurile de proiect Comune Matrice Latina, Analyse des methodes publicitaires, Jeunesse Roumanie Italy JERI, CILTIE group, Friendship across Europe, Citoyenette Europeane, Consens in good manners, The world of young europeans, Europe et traditions, IMAGINE  au dovedit ca elevii care studiaza in liceul nostru stapanesc bine limbile straine, stiu sa opereze pe calculator si sa creeze documente tehnice de calitate, sa asigure suportul tehnic al unei pagine web, sa redacteze reviste bilingve pe suport informatic, sa mentina legaturi de prietenie durabile cu cei pe care i-au gazduit si la randul lor i-au vizitat in schimburile reciproce cu elevii care s-au derulat.

Aceste proiecte internaţionale urmăresc creşterea motivaţiei învăţării limbilor străine, a cunoaşterii dimensiunii culturii europene şi, nu in ultimul rând, a metodelor de predare interactive combinate cu evaluarea alternativă modernă.

Toate aceste activităţi au condus la o evoluţie ascendentă a procesului educaţional care se reflectă în rezultatele obţinute de elevi la examenele de Bacalaureat şi admitere la facultăţi, premii la olimpiadele pe municipiu şi la nivel naţional, precum şi alte concursuri.</p>

<p>Liceul a fost cotat ca liceu reprezentativ în anii 1999-2000, 2000-2001, 2001-2002.</p>

<p>Corpul C de clădire are actualmente 22 săli de clasă, dispuse doar pe cele 3 etaje aflate in utilizare,  birouri pentru secretariat, direcţiune, cancelarie doua incaperi ,  informatizare – salarizare, anexa de lucru pentru Stiinte — fizica chimie şi doua incaperi destinate bibliotecii si administratiei – casieriei aflate la parter. La etajul I se afla amenajat un centru de informare si documentare inaugurat in octombrie 2008 fiind prevazut conform standardaelor de studiu si mai ales utilizat ca aatre de elevi profesori si intreaga comunitate . S-a reamenajat intrarea in cladire  printr-o forma relativ moderna, cu incalzire, dar tot in spatele zonei scolare se afla, adica nu are acces simplu si direct de la strada, fiind inca nerealizata cererea exprimata de conducerea unitatii catre Directia Generala de Administare de Patrimoniu a sectorului 2 pentru a se putea realiza o deschidere/ intrare oficiala fireasca si proprie liceului nostru.</p>

<p>La implinirea a 50 de ani de existenta ca liceu, prin rasfoirea catalagelor scrise de profesorii diringinti in anul 1956 si in prezenta fostilor profesori, fostilor elevi ale primelor promotii de liceu, in 19 decembrie 2006 s-a acordat medalia jubiliara pe care se afla chipul marelui scriitor Mihail Sadoveanu si sunt inscriptionate cuvintele pe care acesta le-a rostit si le-a simtit cu toata credinta:<em> „Non omnis moriar” – Nu voi muri de tot!</em></p>

<p>Deviza corpului profesoral al liceului nostru este următoarea: <strong>”Nu zidurile fac o instituţie, ci sufletul din ea!”.</strong></p>

</div>
<div class="par" style="text-align: left; margin-top: 100px;">
<h1 style="text-align: center;">ECDL</h1>
<div style="display: flex; justify-content: center;">
<img src="/llttmmss/assets/images/ecdl.jpg" width="647" height="175" alt=""/> 
</div>
	<h2>Prezentare</h2>
<p>Permisul european de conducere a computerului (ECDL – European Computer Driving Licence) este cel mai răspândit standard de certificare a abilităților de utilizare a computerului, recunoscut la nivel internațional. Permisul ECDL este folosit şi recunoscut în 150 de țări  de către companii de renume, în administrație sau de instituții de învățământ de prestigiu. În afara Europei, programul este denumit International Computer Driving Licence (ICDL). Permisul ECDL nu are limită de valabilitate în timp, competențele digitale fiind certificate pe viață, în conformitate cu programele analitice aferente fiecărui modul, aflate în vigoare la momentul susținerii examinării.</p>

<p>Avantaje ECDL</p>
<p>Elevii care dețin Permisul ECDL își pot echivala proba de Competențe digitale din cadrul Examenului de Bacalaureat Național. Programa pentru obținerea Permisului ECDL corespunde materiei pe care elevii de liceu o parcurg în cadrul orelor de TIC din programa școlară pentru clasele a IX-a și a X-a. Astfel, liceenii pot să se pregătească chiar în cadrul orelor de la școală pentru obținerea unei certificări cu recunoaștere internațională. Având deja Permisul ECDL, elevii pot solicita în clasa a XII-a echivalarea probei de competențe digitale de la Bacalaureat.</p>

<p>Profilul ECDL  pentru BAC</p>
<p>Certificările ECDL PROFIL START BAC şi  ECDL PROFIL BAC se adresează elevilor care doresc să echivaleze proba de competențe digitale din cadrul Bacalaureatului cu Permisul ECDL. Permisul ECDL PROFIL START BAC se obține în urma promovării a 4 module fixe obligatorii: Utilizarea computerului, Instrumente online, Editare de text, Calcul tabelar. Permisul ECDL PROFIL BAC se obține în urma promovării a 6 module fixe obligatorii: Utilizarea computerului, Instrumente online, Editare de text, Calcul tabelar, Baze de date, Prezentări.</p>

</div>
